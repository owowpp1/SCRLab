Utworzono potok o nazwie FIFO komendą mknod FIFO p

Uruchomiono 4 instancje terminala, po czym w dwóch z nich podano komendę cat FIFO, a w pozostałych
komendę cat > FIFO. Dzięki temu pierwsze dwa służyły do odczytu danych, a pozostałe- zapisu.

Wpisanie dowolnego tekstu w jednym z dwóch terminali do zapisu powodowało wyrzucenie go na jeden z dwóch
terminali odczytujących. Po pierwszym uruchomieniu operacji linijki tekstu wpisywane do potoku wyrzucane
były na procesy wyświetlające na zmianę. Pisanie na zmianę znaku a oraz b powodowało wyświetlenie samych
znaków a na jednym i b na drugim. Zamknięcie wszystkich czterech procesów i ponowne ich uruchomienie
całkowicie zmieniło zachowanie systemu. Dobór terminala (procesu) wyświetlającego wyglądał na losowy.
Żaden z procesów nie czekał, aż drugi coś wyświetli, ani nie przejął całkowicie funkcji wyświetlania.
Wpisywany tekst natychmiastowo wyrzucany był w jednym z tych dwóch terminali. Podobny efekt przynosiło
dodanie tekstu poprzez piąty terminal komendą echo "tekst" >> FIFO.

Zamknięcie jednego z procesów zapisujących nie wpływa na procesy odczytujące, jednak zamknięcie obu
procesów zapisujących automatycznie zamyka wszystkie procesy odczytujące.

Zamknięcie jednego z procesów odczytujących nie wpływa na działanie procesów zapisujących. Zamknięcie
obu z nich również nie zamyka procesów zapisujących, jednakże dowolna próba dodania tekstu automatycznie
je zabija.
